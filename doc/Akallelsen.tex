\section{Åkallelsen}
\label{sek:Akallelsen}
Åkallelsen som professor Olofsson kommer utföra var planerat två dagar efter mordet på Anna, och kommer också utföras då ifall utredarna är för långsamma. Om de pratat med bibliotekarien Rosa om att de letat efter professorns bok, har dock professorn fått reda på detta igenom Rosa. I det fallet har han skyndat på och planerar att utföra åkallelsen samma kväll. Utredarna kan få tag i professorn på sitt kontor. Han kommer neka till allt, men lyckas de övertala polisen och lägga fram bevis som fäller honom kommer de att försöka häkta honom, så länge åkallelsen inte redan är utförd.

Kvällen då åkallelsen utförs, sker följande.
%
\begin{displayquote}
	Plötsligt hör ni ett ofantligt högt skall, som en blandning av åska och en ensemble av horn som spelar en fruktansvärd harmoni av osammanhängande toner. Ett bländande ljus skiner in igenom fönstret och färgar hela rummet rött.
\end{displayquote}
%
När utredarna kommer ut ser de.

\begin{displayquote}
	Den mörka natthimmelen är upplyst av gigantiska röda symboler som kretsar runt i en kilometerlång omloppsbana. Alla symboler färdas i olika hastigheter, flyter in i varandra och separeras ut till nya symboler. I mitten av cirkeln ser ni att ett ensamt åskmoln börjar formas. De ohyggliga tonerna verkar ljuda ifrån molnet, och verkar nu ackompanjeras med dova rytmiska pulser. Direkt nedanför ser ni en ensam skepnad, med en äldre auktoritär röst som ljuder en ström av ord, okända för era öron.
	%
	\begin{center}
		``Yegoth sak throga Sub-Niggorath. \\
		Ech'a et Yoogu'th san Leopardalis''
	\end{center}
	%
	Ni ser att molnet börjar svälla och växa sig större. Rösten skriker nu ut ``Försök inte hindra mig! Fasansfulla saker kommer att hända om inte riten fullbordas''.
\end{displayquote}
%
Låt utredarna välja om de vill göra nått. Försöker de röra sig mot Prof. Olofsson ser de hur en leopard \sectiondescribe{\ref{var:Leopard}} rör sig ur skuggan framför dem och ställer sig mellan dem och professorn.

\begin{displayquote}
	Ni ser hur molnet börjar att bubbla och växer sig ännu större. Snart täcker det nästan hela himmelen ovanför er och ni ser hur delar av molnet börjar ta form. Ni ser hur taggar, som på en drake börjar forma sig bland molnen och hur ofantliga munnar öppnar sig och visar ett oändligt tomrum i deras svalg. Långa tentakler reser sig ur molnet och sträcker sig över hela natthimmelen, och tusentals get-hovar reser sig på långa rader som går runt hela molnet och rör sig i en utomjordisk marsch över dess yta. En stråle av rött ljus träffar mannen, som ni nu kan se är Professor Olofsson. Han står framför en leopardstatyett med en kniv i ena handen och en påse av läder i den andra. Professorn sprätter med en snabb gest upp påsen, vars blodiga innehåll droppar ner på altaret och verkar börja koka och fräsa. En röd dimma formas snart runt altaret, som också börjar stiga upp igenom ljusstrålen mot skepnaden i himmelen. När dimman når molnet ser ni hur de blandas till en röd oförklarlig skepnad. Från molnet hör ni hur dess monstruösa orkester blir starkare, och i ett fruktansvärt crescendo hörs dova vokaler från något bortom denna värld svara på professorns bön.
	%
	\begin{center}
		``Yegooooth saaaak''
	\end{center}
	%
	Strålen från molnet försvinner direkt, likt en lampa som släcks, och dånen slutar ljuda. 
\end{displayquote}
%
Utredarna har bevittnat \textit{Sub-Niggorath}, den getbehovade förvridna fruktbarhetsgudinnan. För detta tappar utredarna 1T10/1T100 i sinneshälsa.
